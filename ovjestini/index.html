---
title: O vještini
layout: main
---


<div class="tijelo">
	<div class="lijevo">

		<h2>O Kempu</h2>

		<p>Kempo je tradicionalna okinavljanska borilačka vještina (koryu – jutsu) i jedna je od nastarijih. Ken je u prijevodu – šaka a Po je put, način ili cilj (put, način, zakon tvrde šake, tj. „šakanje“)</p>

		<p>Korjene vuče iz prastare indijske ratničke vještine Varjamukti iz koje je nastao Kalaripayatu (danas Kalari) a cjeloviti razvoj doživjela je dolaskom budizma u Kinu (i zadržala se u Shaolin hramu) pred više od 1 500 godina.

		<p>Budizam je nastao u Indiji, s Hindu princem Siddharta Gautama-om, koji je postigao prosvjetljenje i postao Buddha. Budističkim redovnicima se pripisuje da su donijeli borilačke vještine u ostatak Azije.</p>

		<p>Prema legendi, budistički redovnik Boddhidharma, iz 5. st., donio je borilačke vještine u Kinu i osnovao Shaolin borilački stil, danas poznata kao Chuan Fa (ili Chin na, Fu Gong ili Kung Fu) a na japanskom Kempo ili Kenpo (Chuan je isto što i Ken, a Fa isto što i Po, i Po i Fa znači Put).</p>

		<p>U počecima je vještina služila primarno kao terapeutska i meditativna metoda a tek kasnije, zbog potreba obrane i kao borbena vještina i način borbe redovnika. Iz Kine vještina se proširila cijelim dalekim istokom i na japansko otočje gdje se i dobila naziv Kempo.</p>
		
		<p>U Japanu su se još koristili nazivi: Hakuda, Hade, Shabuka, Shahaku. Kempo je  bio je preteča vještine jujutsu (poznate po starim nazivima jawara Ge, Kugusoku, Kumiuchi  i Tori Teu). Tijekom 20. st., osobito poslije II svj. Rata, Kempo se proširio i cijelim svijetom. Kempo je po mnogima najcjelovitija borilačka vještina.</p>

		<p>Mnoge tradicionalne (koryu) borilačke vještine posjeduju tehnike koje obuhvaćaju kempo, tj. koriste u svojim stilovima tehnike korištenja tijela kao oružja, udarce rukama i nogama, blokade, poluge i držanja, rušenja i bacanja, borbu na podu, tehnike samoobrane golim rukama protiv naoružanih i nenaoružanih protivnika, korištenje drvenog oružja.</p>


		<h2>Što je Shrorin Ji kempo ?</h2>
		<p>SHORIN JI - japanski prijevod kineskog "SHAOLIN", što znači "borova šuma", tj. KEMPO iz SHAOLIN samostana</p>
		<p>Shorin Ji kempo je:</p>
		<ul>
			<li>način života temeljen na realizaciji interakcije svih stvari, znanja i ljudskih mogućnosti kao sredstva pomoću kojeg se može uspješno napredovati kroz život.  </li>
			<li>borilačka vještina koja objedinjuje tehnike juda (defanzivnost, nježnost, bacanja, poluge, gušenja, držanja) i tehnike udaračkih borilačkih vještina, karatea (ofanzivnost, tvrdoću, krutost, udarce rukama i nogama, kretanje)</li>

		</ul>


		<h2>Današnji Shorin ji kempo</h2>
		<p>Osnivač modernog Shorin ji kempa je japanac Michiomi Nakano, Doshin So. Rođen je 1911. s velikim zdravstvenim problemima i mislilo se da neće živjeti dugo, umro je 1980. Od malih nogu trenira Ju Jutsu. U vrijeme japanske invazije na Kinu bio je japanski vojnik, upoznaje ljude iz tajnih kineskih društava s kojima počinje vježbati borilačke vještine Sjevernih shaolih škola, kod majstora Wen Lao Shi-a, koji ga je imenovao svojim nasljednikom. Po povratku u Japan trenira Daito Ryu Aiki Ju Jutsu. Godine 1946. osniva Nippon Shorin Ji kombinirajući Aiki Ju Jutsu i Ju Jutsu s kineskim Shaolin Chuanfa. Sjedište (Hombu dojo) je u gradu Tadotsu u pokrajini Kagawa na otoku Shikoku.</p>

	</div>

	<div class="desno">

		<h2>Povijest Shorin Ji kempa</h2>
		<p>Drevna umijeća Shorin Ji kempa postala su poznata i dostupna ostalom svijetu tek zadnjih pedesetak godina, koja svoje korjene imaju u području današnje Indije od prije 5 tisuća godina.
		Današnji oblik puno se razlikuje od izvornog. Sve drevne kulture razvijale su načine borbe kako s oružjem tako i bez njega, neke naravno s više uspjeha. Neki od tih načina spojili su se s drugima i nestali u svom izvornon obliku a neke žive i danas očuvane u složenim sustavima i načinima borenja.</p>
		<p>Jedan od tih načina je i Shorin ji kempo. U Indijskom kastinskom sustavu postojala je kasta Kshatriya-ratnika kojoj je rodjenjem pripadao i Shiddarta Gautama-Buda, i kao takav je od naj ranijeg djetinjstva odgajan u duhu ratnistva. Borilacke vjestine su vjerovatno u Kinu dolazile na razne nacine, ali povijest to pripisuje dolasku Budadarme (kin. Do Mo)  pocetkom petoga stoljeca u kinu.Medjutim tamo uvidja da su prakticni Kinezi nenaviknuti na mirno sjedenje u meditaciji, niti prošnji hrane, te da su iscrpljeni i bolesni od teškoga rada te se povlači u planinu meditirati i shvatiti kako da učenje prenese Kinezima. Vraca se medju ljude sa sustavom pokreta nazvanim "18 ruku Lo Hana (18 pokreta, 18 ciklusa...)koji su imali meditativno terapeutski ucinak, te osniva Shaolin hram u kome su redovnici meditirali u pokretu te sami privređivali za hranu.</p>
		<p>U kasnijem vremenu napada na Budističke hramove i progona Budističkih redovnika, redovnici te pokrete počinju primjenjivati u kao tehnike za samoobranu i borbu. Na početku nije postojalo ime u današnjem obliku, vještina je bila tajna i učili su je samo redovnici. Držali su je tajnom zato što je sadržavala i meditaciju kao oblik prakticiranja i učinkovite tehnike te bi bile opasne kad bi ih koristili loši ljudi koji nemaju znanja o pravom Kempu. Svoje daljnje širenje doživljava poslije progona budističkih redovnika kada počinje i podučavanje i ostalih ljudi.</p>


		<h2>Stilovi kempa</h2>

		<ol>
			<li>Ryukyu - Okinawa Kempo (ryukyuansko – Okinavljanski Kempo), razvio se na Okinawi u 13. st. kao ogranak one vještine koja je preko Kine došla iz Indije. Neke Okinavljanske borilačke vještine naziv Kempo koriste za svoje karate stilove (shorin ryu, kempo-karate, kobudo i drugi).</li>
			<li>Nippon Kempo ili Nihon Kempo (japanski Kempo), je vještina samoobrane, razvio ga je 30.-tih godina 20. st. osmislio Muneomi Sawayama, naglasak je na efikasnim i atraktivnim tehnikama u kojima se koriste udarci i blokade rukama i nogama, poluge, kontrole, borbu na podu i bacanja. Dakle koristi tehnike iz drugih vještina: judo, jujutsu, karate, boks, hrvanje i druge. Treninzi se provod uz zaštitnu opremu i uz maksimalnu sigurnost od zabranjenih tehnika. Vježba se po cijelom Japanu na sveučilištima ali i u policijskim snagama. Ovaj stil kempa raširio se i po svim kontinentima.</li>
			<li>Shorin-ji kempo (shaolinski Kempo), osmislio ga je, sredinom 20. st., Doshin So  (Michiomi Nakano) koji je bio i majstor nekih stilova jujutsu-a, zbog službe za svoju vladu živio je i radio u Kini, upoznao se s vještinom i tehnikama Shaolinskog Chuan Fa, povezao je i spojio tehnike s tradicionalnim japanskim vještinama jujutsu-a i osmislio Shorin Ji Kempo (u prijevodu Kempo iz Shaolina). Zbog političkih prilika i okupacije Japana (bilo je zabranjeno treniranje bilo kakve borilačke vještine) izvorno je registriran kao religijska sekta. </li>
			<li>Havaian Kempo (havajski Kempo), korijene ima u zajednicama Japanaca i Okinawljana koji su emigrirali na Havajima na početku 20. stoljeća. </li>
			<li>Ed Parker's Kempo (američki Kempo), osmislio ga je Ed Parker, koji se rodio na Hawajima, trenirao je judo i kempo, vještinu je „provjeravao“ u uličnim kavgama. Postao je poznat kao učitelj nekih slavnih holivudskih glumaca i pjevača.</li>
		</ol>
	</div>
</div>



