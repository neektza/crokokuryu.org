---
title: O vještini
layout: main
---


<div class="tijelo">
	<div class="lijevo">

		<h2>O Kempu</h2>

		<p>Kempo je jedna od najstarijih tradicionalnih okinavljanskih borilačkih vještina (koryu – jutsu) i mnogi je smatraju najcjelovitijom borilačkom vještinom. <i>Ken</i> je u prijevodu šaka, a <i>Po</i> put, način ili cilj - dakle put, način ili zakon tvrde šake, tj. „šakanje“.</p>

		<p>Korijene vuče iz prastare indijske ratničke vještine Varjamukti iz koje je nastao Kalaripayatu (danas Kalari), a potpuni razvoj doživjela je prije više od 1 500 godina dolaskom budizma u Kinu (tada se i zadržala u Shaolin hramu).

		<p>Budizam je nastao u Indiji s Hindu princem Siddhartom Gautamom koji je postigao prosvjetljenje i postao Buddha. Upravo se budističkim redovnicima pripisuje prenošenje borilačke vještine u ostatak Azije.</p>

		<p>Legenda kaže da je budistički redovnik Boddhidharma iz 5. st. donio borilačke vještine u Kinu i osnovao Shaolin borilački stil, danas poznat kao Chuan Fa (ili Chin na, Fu Gong ili Kung Fu), a na japanskom Kempo ili Kenpo (Chuan je isto što i Ken, a Fa isto što i Po; i Po i Fa znače Put).</p>

		<p>U počecima je vještina služila primarno kao terapeutska i meditativna metoda, a tek kasnije zbog potrebe za obranom postaje borbena vještina i način borbe redovnika. Iz Kine se vještina proširila cijelim dalekim istokom i na japansko otočje gdje je i dobila naziv Kempo. U Japanu su se još koristili nazivi: Hakuda, Hade, Shabuka, Shahaku. Kempo je bio preteča vještine jujutsu (poznate pod starim nazivima jawara Ge, Kugusoku, Kumiuchi i Tori Teu). Tijekom 20. st., osobito poslije II svjetskog rata, Kempo se proširio i cijelim svijetom.</p>

		<p>Mnoge tradicionalne (koryu) borilačke vještine posjeduju tehnike koje obuhvaćaju kempo, tj. koriste u svojim stilovima tehnike korištenja tijela kao oružja, udarce rukama i nogama, blokade, poluge i držanja, rušenja i bacanja, borbu na podu, tehnike samoobrane golim rukama protiv naoružanih i nenaoružanih protivnika, korištenje drvenog oružja.</p>


		<h2>Što je Shrorin Ji kempo ?</h2>
		<p>SHORIN JI - japanski prijevod kineskog "SHAOLIN", što znači "borova šuma", tj. KEMPO iz SHAOLIN samostana</p>
		<p>Shorin Ji kempo je:</p>
		<ul>
			<li>način života temeljen na realizaciji interakcije svih stvari, znanja i ljudskih mogućnosti kao sredstva s pomoću kojeg se može uspješno napredovati kroz život,</li>
			<li>borilačka vještina koja objedinjuje tehnike juda (defanzivnost, nježnost, bacanja, poluge, gušenja, držanja) i tehnike udaračkih borilačkih vještina, karatea (ofanzivnost, tvrdoću, krutost, udarce rukama i nogama, kretanje)</li>
		</ul>


		<h2>Današnji Shorin ji kempo</h2>
		<p>Osnivač modernog Shorin ji kempa je Japanac Michiomi Nakano, Doshin So. Iako je 1911. godine rođen s ozbiljnim zdravstvenim problemima te se smatralo da neće živjeti dugo, doživio je gotovo 80 godina. Od malih nogu trenira Ju Jutsu. U vrijeme japanske invazije na Kinu služi kao japanski vojnik te upoznaje ljude iz tajnih kineskih društava s kojima počinje vježbati borilačke vještine Sjevernih shaolin škola kod majstora Wen Lao Shi-a, koji ga imenuje svojim nasljednikom. Po povratku u Japan trenira Daito Ryu Aiki Ju Jutsu, a godine 1946. osniva Nippon Shorin Ji Kempo kombinirajući Aiki Jutsu i Ju Jutsu s kineskim Shaolin Chuanfa. Sjedište (Hombu dojo) nalazi se u gradu Tadotsu u pokrajini Kagawa na otoku Shikoku.</p>

	</div>

	<div class="desno">

		<h2>Povijest Shorin Ji kempa</h2>

		<p>Drevna umijeća Shorin Ji kempa, koja potječu s područja današnje Indije od prije 5 tisuća godina, postala su poznata i dostupna ostalom svijetu tek u posljednjih pedesetak godina.
		Današnji oblik znatno se razlikuje od izvornog. Sve drevne kulture razvijale su načine borbe kako s oružjem tako i bez njega, neke s više, a neke s manje uspjeha. S vremenom, ti su se načini borbe spojili s drugim i nestali u svom izvornom obliku, dok neki i danas žive očuvani u složenim sustavima i načinima borbe.</p>

		<p>Jedan od tih načina je i Shorin Ji Kempo. U indijskom kastinskom sustavu postojala je kasta Kshatriya-ratnika kojoj je rođenjem pripadao i Shiddarta Gautama - Buda i koji je kao takav od najranijeg djetinjstva odgajan u duhu ratništva. Borilačke vještine su vjerojatno u Kinu dolazile na razne načine, ali povijest to pripisuje dolasku Budadarme (kin. Do Mo) početkom petoga stoljeća u Kinu. Međutim, ondje uviđa da praktični Kinezi nisu naviknuti na mirno sjedenje u meditaciji niti na prošnju hrane te da su iscrpljeni i bolesni od teškoga rada. Buda se, stoga, povlači u planinu meditirati kako bi dokučio kako Kinezima prenijeti učenje. Među ljude se vraća sa sustavom pokreta koje je nazvao "18 ruku" - <i>Lo Hana</i> (18 pokreta, 18 ciklusa), a koji su imali meditativno-terapeutski učinak. Ujedno osniva Shaolin hram u kojem redovnici meditiraju u pokretu te sami privređuju za hranu.</p>

		<p>Uslijed kineskih napada na budističke hramove i progona budističkih redovnika, redovnici te pokrete počinju primjenjivati kao tehnike za samoobranu. Na početku vještina nije imala ime u danas poznatom obliku, bila je tajna i učili su je samo redovnici. Držali su je tajnom zato što je uz meditaciju kao oblik prakticiranja sadržavala i učinkovite tehnike koje su u rukama loših ljudi koji nemaju dubljeg znanja o Kempu mogle biti opasne. Svoje daljnje širenje doživljava poslije progona budističkih redovnika kada počinje i podučavanje ne-redovnika.</p>


		<h2>Stilovi kempa</h2>

		<ol>
			<li>Ryukyu - Okinawa Kempo (ryukyuansko – okinavljanski Kempo), razvio se na Okinawi u 13. st. kao ogranak one vještine koja je preko Kine došla iz Indije. Neke okinavljanske borilačke vještine koriste naziv Kempo za svoje karate stilove (shorin ryu, kempo-karate, kobudo i drugi).</li>
			<li>Nippon Kempo ili Nihon Kempo (japanski Kempo) vještina je samoobrane koju je 30-tih godina 20. stoljeća osmislio i razvio Muneomi Sawayama. Naglasak je na efikasnim i atraktivnim tehnikama u kojima se koriste udarci i blokade rukama i nogama, poluge, kontrole, borbu na podu i bacanja. Drugim riječima, koristi tehnike iz drugih vještina kao što su judo, jujutsu, karate, boks, hrvanje i druge. Treninzi se provode uz zaštitnu opremu i uz maksimalnu sigurnost od zabranjenih tehnika. Vježba se po cijelom Japanu na sveučilištima, ali i u policijskim snagama. Ovaj stil kempa raširio se po svim kontinentima.</li>
			<li>Shorin-ji kempo (shaolinski Kempo) osmislio je, sredinom 20. st., Doshin So (Michiomi Nakano), koji je bio i majstor nekih stilova jujutsu-a, zbog službe za svoju vladu. Živio je i radio u Kini gdje se upoznao s vještinom i tehnikama Shaolinskog Chuan Fa. Povezao je i spojio tehnike s tradicionalnim japanskim vještinama jujutsu-a i osmislio Shorin Ji Kempo (u prijevodu Kempo iz Shaolina). Zbog političkih prilika i okupacije Japana (bilo je zabranjeno treniranje bilo kakve borilačke vještine) izvorno je registriran kao religijska sekta. </li>
			<li>Havaian Kempo (havajski Kempo) korijene ima u zajednicama Japanaca i Okinawljana koji su emigrirali na Havaje početkom 20. stoljeća. </li>
			<li>Ed Parker's Kempo (američki Kempo) osmislio je Ed Parker, koji se rodio na Havajima te trenirao judo i kempo. Vještinu je „provjeravao“ u uličnim kavgama, a postao je poznat kao učitelj slavnih holivudskih glumaca i pjevača.</li>
		</ol>
	</div>
</div>



